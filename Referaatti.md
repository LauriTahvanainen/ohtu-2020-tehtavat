# Viikko 7 Vaihtoehtoinen tehtävä 5

## Lyhyt referaatti tekstistä Lean Primer

Tekstissään "Lean Primer", Craig Larman ja Bas Vodde avaavat leanin todellista merkitystä. He painottavat selvästi, että lean ei ole vain pelkkiä työkaluja ja jätteen poistamista, vaan tapa, systeemi, ajattelutapa, jolla koko organisaation toiminta perustuu. Leanin keskiössä on nimenomaan itse organisaation ihmiset, asiakas ihmisenä, sekä tavoite tuottaa asiakkaalle mahdollisimman paljon arvoa. On tärkeää havaita, että lean ajattelussa myös organisaation muut jäsenet nähdään asiakkaina. Esimerkiksi tuotantolinjalla seuraavana työntekijän työn saavan voidaan ajatella olevan työntekijän asiakas.

Leanin soveltaminen perustuu jatkuvasti sovellettavaan iteratiiviseen kehitykseen joilla edellä mainittuja ydinasioita edistetään. Kaikkien organisaation jäsenten täytyy olla mukana tässä iteratiivisessa kehityksessä, erityisesti johtajien omalla esimerkillään. Leaniin liittyy kyllä monia työkaluja, mutta on tärkeää muistaa, että nämä työkalut vain ilmentävät leanin perimmäistä filosofiaa. Larman ja Vodde esittävätkin, että on täysin mahdollista käyttää lean-työkaluja, kuitenkaan harjoittamatta itse leania. Tämä voi näkyä esimerkiksi organisaatiossa joka alkaa soveltamaan leania. Tälläisessä tilanteessa opettajan roolissa toimivien esimerkillä johtavien johtajien korostuu, jotta lean ajattelu saadaan iskostettua koko organisaatioon, eikä vain työkaluja. Larman ja Vodde esittelevät leaniin liittyviä työkaluja ja käytäntöjä nimenomaan leanin keskeisen tavoitteen kautta.

Kuten sanottu, leaniin liittyy tunnistettavia käytäntöjä ja työkaluja, mutta ne ovat vain itse ajattelun ilmentymiä. Tuotantoketjun tarkasteleminen asiakkaalle tuotetun arvon näkökulmasta poistaen arvoa tuottamatonta jätettä on leanin käytänne, mutta se on vain leanin ydintavoitteen ilmentymä, se ei ole koko lean. Lean tarkoittaa kokonaisvaltaista joka hetki suoritettavaa ajattelutapaa. On hyvä painottaa, että tämä ei ole välttämättä helppoa, ja vaatii pitkäjänteistä perehtymistä. Esimerkiksi iteratiivista kehittymisen menetelmää avatessaan Larman ja Vodde ilmaisevat tärkeäksi osaksi parantamista sen, että kehittyvän on ensin saavutettava tekemisessään tietty perustaso, jonka myötä hän voi vasta nähdä onko hänellä todella parannettavaa. Tämä pätee myös esimerkiksi uutta kokeillessa.

Viiden "miksi"-kysymyksen esittäminen on myös yksi työkalu, ja lean ajattelun ilmentymä. Sillä pyritään pääsemään iteratiivisessa kehittymisessä käsiksi juurisyihin. Kehityssyklin pienentäminen taas liittyy lean ajattelussa siihen, että se pitkässä juoksussa madaltaa kehityskustannuksia ja pienentää riskejä. Pienemmällä kehityssyklillä asiakkaalle voidaan tuottaa myös tiheämmässä tahdissa arvoa ja suuremmalla varmuudella. 

Tiivistelmässään Larman ja Vodde vielä painottavat sitä, miten lean koskee koko organisaatiota, ja lean-ajatteluun oppiminen voi viedä organisaatiolta vuosia.
