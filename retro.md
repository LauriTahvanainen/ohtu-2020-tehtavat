# Retrospektiivitekniikoista

## Start, Stop, Continue, More of, Less of Wheel ja Glad, Sad, Mad

### Start, Stop, Continue, More of, Less of Wheel

Ympyrä jonka mukaan käsitellään sprintin toiminnan kehittämistä. Ilmaantuneet asiat kirjataan ylös julisteelle. Aiheet ovat: Mitä sellaista mitä emme ole vielä tehneet pitää meidän alkaa ryhmänä tehdä? Mikä meidän pitää lopettaa? Mikä toimii, ja mitä on hyvä jatkaa? Mitä meidän pitää tehdä lisää, mitä vähemmän?

### Glad, Sad, Mad

Listataan ryhmänä havaintoja sprintiltä ja kategorisoidaan havainnot kolmeen ryhmään. Glad, eli mistä ollaan ylpeitä, eli positiiviset havainnot. Sad, eli mistä ollaan surullisia, eli negatiiviset havainnot. Ja mad, eli raivostuttavat havainnot. Tiiviitä havaintoja kirjataan ylös, ja aluksi jokaine ntekee tämän havainnoinnin itse. 

Jokainen asettaa havaintonsa näihin kolmeen kategoriaan, minkä jälkeen yksi henkilö ryhmittelee havainnot kategorioiden sisällä, ja poistaa mahdolliset toistuvat havainnot. Sitten ryhmä äänestää niistä havainnoista, jotka käydään läpi tarkemmin. Lopulta valituista aiheista keskustellaan yksitellen.

### Ajatuksia
Start, Stop, Continue, More of, Less of Wheel on enemmän suunnitellumman rakenteen omaava tekniikka, vaikkakin Glad, Sad ja Mad tekniikallakin on selvästi määritellyt säännöt. Tarkoitan suunnitellummalla tekniikalla sitä, että tätä tekniikkaa tuskin käytettäisiin, ilman selkeää yritystä käyttää sitä. Glad, Sad ja Mad tekniikka, vaikka tarkasti määriteltykin, on tekniikka jota ryhmät saattavat helposti noudattaa tietämättään kevyemmässä muodossa, ja tämä tekniikka tuleekin ryhmille varmasti luonnostaan. Tämä tapahtuu tosin todennäköisemmin vain yksinkertaisesti keskustelemalla. Pelkässä keskustelussa on se huono puoli, että kaikki eivät tällöin välttämättä saa tai halua kertoa kokemuksistaan. Selkeä rakenne retrospektiiville tuo (toivottavasti) koko ryhmän äänen kuuluviin, ja luo myös selkeää rakennetta, joka auttaa ajankäytössä ja oleellisten asioiden pöydälle nostamisessa.
